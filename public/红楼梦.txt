 
﻿<conn id=MY122.json>
<table id=book>
<fields_value_diff id=title,body>
<fields_value_same id=id,code,type_id,author value={AUTO_INCREMENT},{AUTO_INCREMENT},79,曹雪芹>

~《赞林黛玉》~
两弯似蹙非蹙肙烟眉，
一双似喜非喜含露目。
态生两靥之愁，
娇袭一身之病。
泪光点点，
娇喘微微。
娴静时如姣花照水，
行动处似弱柳扶风。
心较比干多一窍，
病如西子胜三分。~


~《作者题绝》~
满纸荒唐言，一把辛酸泪！
都云作者痴，谁解其中味？~

~《太虚幻境楹联》~
假作真时真亦假，无为有处有还无。~

~《好了歌》~
世人都晓神仙好，惟有功名忘不了。
古今将相在何方，荒冢一堆草没了。
世人都晓神仙好，只有金银忘不了。
终朝只恨聚无多，及到多时眼闭了。
世人都晓神仙好，只有娇妻忘不了。
君生日日说恩情，君死又随人去了。
世人都晓神仙好，只有儿孙忘不了。
痴心父母古来多，孝顺儿孙谁见了。~

~《终身误》~
都道是金玉良姻，俺只念木石前盟。
空对着，山中高士晶莹雪；
终不忘，世外仙姝寂寞林。
叹人间，美中不足今方信。
纵然是齐眉举案，到底意难平。~

~《杏帘在望》~
年代: 清 作者: 曹雪芹
杏帘招客饮，在望有山庄。
菱荇鹅儿水，桑榆燕子梁。
一畦春韭绿，十里稻花香。
盛世无饥馁，何须耕织忙。~

~《有凤来仪》~
秀玉初成实，堪宜待凤凰。
竿竿青欲滴，个个绿生凉。
迸砌妨阶水，穿帘碍鼎香。
莫摇清碎影，好梦昼初长。~

~《风筝》探春~
阶下儿童仰面时，清明妆点最堪宜。
游丝一断浑无力，莫向东风怨别离。~

~《葬花》吟黛玉~
花谢花飞花满天，红消香断有谁怜？
游丝软系飘春榭，落絮轻沾扑绣帘。
闺中女儿惜春暮，愁绪满怀无处诉，
手把花除出绣闺，忍踏落花来复去。
柳丝榆荚自芳菲，不管桃飘与李飞。
桃李明年能再发，明年闺中知有谁？
三月香巢已垒成，梁间燕子太无情！
明年花发虽可啄，却不道人去梁空巢也倾。
一年三百六十日，风刀霜剑严相逼，
明媚鲜妍能几时，一朝飘泊难寻觅。
花开易见落难寻，阶前愁杀葬花人，
独倚花锄泪暗洒，洒上空枝见血痕。
杜鹃无语正黄昏，荷锄归去掩重门。
青灯照壁人初睡，冷雨敲窗被未温。
怪奴底事倍伤神，半为怜春半恼春：
怜春忽至恼忽去，至又无言去不闻。
昨宵庭外悲歌发，知是花魂与鸟魂？
花魂鸟魂总难留，鸟自无咽花自羞。
愿奴肋下生双翼，随花飞到天尽头。
天尽头，何处有香丘？
未若锦囊收艳骨，一抔净土掩风流。
质本洁来还洁去，强于污掉陷渠沟。
尔今死去侬收葬，未卜侬身何日丧？
侬今葬花人笑痴，他年葬侬知是谁？
试看春残花渐落，便是红颜老死时。
一朝春尽红颜老，花落人亡两不知！~

~《林黛玉诗》~
半卷湘帘半掩门，碾冰为土玉为盆。
偷来梨蕊三分白，借得梅花一缕魂。
月窟仙人缝缟抉，秋闺怨女拭啼痕。~

~《咏菊》黛玉（潇湘妃子）~
无赖诗魔昏晓侵，绕篱欹石自沉音。
毫端蕴秀临霜写，口角噙香对月吟。
满纸自怜题素怨，片言谁解诉秋心。
一从陶令平章后，千古高风说到今。~

~《西江月·无故寻愁觅恨》~
无故寻愁觅恨，
有时似傻如狂。
纵然生得好皮囊，
腹内原来草莽。
潦倒不通世务，
愚顽怕读文章。
行为偏僻性乖张，
那管世人诽谤！
富贵不知乐业，
贫穷难耐凄凉。
可怜辜负好韶光，
于国于家无望。
天下无能第一，
古今不肖无双。
寄言纨绔与膏粱：
莫效此儿形状！~

~《咏白海棠》~
半卷湘帘半掩门，
碾冰为土玉为盆。
偷来梨蕊三分白，
借得梅花一缕魂。
月窟仙人缝缟袂，
秋闺怨女拭啼痕。
娇羞默默同谁诉，
倦倚西风夜已昏。~

~枉凝眉~
一个是阆苑仙葩，一个是美玉无瑕。
若说没奇缘，今生偏又遇着他，
若说有奇缘，如何心事终虚化？
一个枉自嗟呀，一个空劳牵挂。
一个是水中月，一个是镜中花。
想眼中能有多少泪珠儿，
怎经得秋流到冬尽，春流到夏！~

~《问菊》黛玉（潇湘妃子）~
欲讯秋情众莫知，喃喃负手叩东篱：
孤标傲世俗谁隐，一样花开为底迟？
圃露庭霜何寂寞，鸿归蛩病可相思？
休言举世无谈者，解语何妨话片时？~

~《菊梦》黛玉（潇湘妃子）~
篱畔秋酣一觉清，和云伴月不分明。
登仙非慕庄生蝶，忆旧还寻陶令盟。
睡去依依随雁断，惊回故故恼蛩鸣。
醒时幽怨同谁诉，衰草寒烟无限情。~

~《秋窗风雨夕》~
秋花惨淡秋草黄，耿耿秋灯秋夜长。
已觉秋窗秋不尽，那堪风雨助凄凉！
助秋风雨来何速？惊破秋窗秋梦绿。
抱得秋情不忍眠，自向秋屏移泪烛。
泪烛摇摇爇短檠，牵愁照恨动离情。
谁家秋院无风入？何处秋窗无雨声？
罗衾不奈秋风力，残漏声催秋雨急。
连宵脉脉复飕飕，灯前似伴离人泣。
寒烟小院转萧条，疏竹虚窗时滴沥。
不知风雨几时休，已教泪洒窗纱湿。~

~《桃花行》~
桃花帘外东风软，桃花帘内晨妆懒：
帘外桃花帘内人，人与桃花隔不远；
东风有意揭帘栊，花欲窥人帘不卷。
桃花帘外开仍旧，帘中人比桃花瘦；
花解怜人花也愁，隔帘消息风吹透。
风透湘帘花满庭，庭前春色倍伤情：
闲苔院落门空掩，斜日栏杆人自凭。
凭栏人向东风泣，茜裙偷傍桃花立；
桃花桃叶乱纷纷，花绽新红叶凝碧。
雾裹烟封一万株，烘楼照壁红模糊。
天机烧破鸳鸯锦，春酣欲醒移珊枕。
侍女金盆进水来，香泉影蘸胭脂冷；
胭脂鲜艳何相类，花之颜色人之泪。
若将人泪比桃花，泪自长流花自媚；
泪眼观花泪易干，泪干春尽花憔悴。
憔悴花遮憔悴人，花飞人倦易黄昏；
一声杜宇春归尽，寂寞帘栊空月痕！~

~《西江月》~
汉苑零星有限，隋堤点缀无穷。
三春事业付东风，明月梅花一梦。
几处落红庭院，谁家香雪帘栊？
江南江北一般同，偏是离人恨重！
娇羞默默同谁诉，倦倚西风夜已昏。~

~《临江仙·白云堂前春解舞》~
白云堂前春解舞，东风卷得均匀。
蜂围蝶阵乱纷纷，几曾随逝水？岂必委芳尘？
万缕千丝终不改，任他随聚随分。
韶华休笑本无根：
好风凭借力，送我上青云。~